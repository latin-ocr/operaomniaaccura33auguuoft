200 S. AL'GUSTINI EPISCOPI

2> qui male agit1. ›> Delete ista ‚ si potestis3 aut ista, sicut
facitis , si non potestis delere ‚ contemnite. Habete dehis
omnihus pessimum arbitrium , ne perdatis liberum arbi-
trium. Aut certe, quia sicut homines hominibus eru-
bescitis ‚ clamate , si audetis : Puniantur homicidia, pu-
niantur adulteria , puniantur caetera quantalibet sceleris
sive libidinis facinora seu flagitia3 sola sacrilegia volumus
a regnantium legibus impunita. An vero aliud dicitis,
cum dicitis : « Magna Dei injuria , si ab hominibus de-
fendatur. Quid de Deo aestimat , qui cum violentia vult
defendere, nisi quia non valet suas ipse injurias vindi-
care? » Haec dicentes, quid aliud dicitis3 nisi nulla ho-
minis potestas contradicat atque obstrepat nostro libero
arbitrio, quando injuriam iacimus Deo? O dolor! Frau-
data sunt tali magisterio tempora antiqua ‚ quoniam non-
dum eras natus ‚ quando sanctus Moyses injurias suas
lenissime pertulit ‚ Dei vero severissime vindicavit. 'l'u
autem doctor haeretica praesumptione invidiosissime cla-
mas : α Fecit Deus hominem , et dimisit eum in manu ar-
bitrii sui. Quid mihi nunc humano imperio eripitur,
quod largitus est Deus? » Hoc videlicet flagitans , ut ad
faciendas injurias Deo ‚ qui cum libero arbitrio fecit ho-
minem , liberum arbitrium tibi relinquatur ab homine.
Sed illi etiam qui decreto Nabuchodonosor regis, propo-
sita poena interitus sui et dispersionis domorum suarum ‚
a blasphemando Deo sidrach, Misac, et Abdenag01‚
terribiliter prohibebantur ‚ et acriter si contemnerent
plecterentur , dicere potuerunt quod ipsc dixisti r « Magna
'Dei injuria , si ab hominibus defendatur. Quid de Deo
aestimat, qui eum violentia vult defendere ‚ nisi quia non
valet suas ipse injurias vindicare? ›) Haec verba tua pror-

Ι Rom. xm, 1-6. —- ² Dan. 111, 96.

